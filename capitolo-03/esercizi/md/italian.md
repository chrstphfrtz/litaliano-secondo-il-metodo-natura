# Capitolo 3 - Esercizi

## Esercizio A

Qual è il nome del signor Rossi? Il **suo** nome è Carlo. Qual è la patria di Bruno? La **sua** patria è l'Italia. Chi
sono i genitori di Bruno? I **suoi** genitori sono i signori Rossi. Come si chiamano le sorelle di Bruno? Le **sue**
sorelle si chiamano Maria e Pia. Teresa Rossi chiama **suo** marito Carlo. E Carlo Rossi chiama **sua** moglie Teresa.
Chi è la madre di Pietro? **Sua** madre è la signora Rossi. Chi è il padre di Maria? **Suo** padre è il signor Rossi.
Come si chiamano le figlie di Teresa Rossi? Le **sue** figlie si chiamano Maria e Pia. E i figli di Teresa Rossi come si
chiamano? I **suoi** figli si chiamano Bruno e Pietro. Pia chiama i **suoi** genitori papà e mamma. E Teresa Rossi
chiama le **sue** figlie Pia e Maria. I bambini chiamano il **loro** padre papà e la **loro** madre mamma. I bambini
chiamano i **loro** genitori papà e mamma. Come si chiamano le figlie dei signori Rossi? Le **loro** figlie si chiamano
Maria e Pia.

## Esercizio B

Il **nome** del padre è Carlo, e il suo **cognome** è Rossi. Il nome **della** madre è Teresa. Quali sono i nomi **dei**
figli e **delle** figlie di Teresa Rossi? Sono Bruno e Pietro, Maria e Pia. **Qual** è il nome della seconda figlia? È
Pia. Teresa Rossi è la **moglie** di Carlo Rossi, e Carlo Rossi è il **marito** di Teresa Rossi.  Il **signor** Rossi è
un uomo sposato. Carlo Rossi **chiama** sua moglie Teresa. I bambini **chiamano** la loro madre **mamma** e il loro
padre **papà**. **Come** si chiama il padre del signor Rossi? **Si** chiama Giuseppe Rossi.  **Chi** è Emma Benelli? È
la **zia** dei bambini. Suo marito è lo **zio** dei bambini. Il loro zio Alberto è **sposato** e sua moglie è zia dei
bambini, ma il **loro** zio Rodolfo non è **sposato**. Come si chiamano i due fratelli di Carlo Rossi? L'**uno** si
chiama Alberto, l'**altra** si chiama Rodolfo. La moglie di Alberto Rossi non è sorella **né** del papà **né** della
mamma dei bambini, ma anche **lei** è zia dei bambini. Il padre di Carlo Rossi è **nonno** dei bambini e sua madre è
**nonna** dei bambini.

## Esercizio C

Come si chiama una donna non sposata?  
**Una donna non sposata si chiama signorina.**

Chi è il nonno di un bambino?  
**Il nonno di un bambino è il padre del padre o della madre.**

Chi è lo zio di un bambino?  
**Lo zio di un bambino è il fratello del padre o della madre.**

Qual è il nome della madre di Bruno?  
**Il nome della madre di Bruno è Teresa Rossi.**

Quali sono i nomi dei fratelli di Carlo Rossi?  
**I nomi dei fratelli di Carlo Rossi sono Alberto e Rodolfo.**

Quante sorelle ha Teresa Rossi?  
**Teresa Rossi ha una sorella.**

Quante zie hanno i bambini, e chi sono le loro zie?  
**I bambini hanno tre zie: Emmma, Emilia e la sorella della madre.**

Chi sono gli zii dei bambini?  
**Gli zii dei bambini sono Alberto e Rodolfo.**
